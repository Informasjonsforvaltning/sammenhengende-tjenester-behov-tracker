# sammenhengende-tjenester-behov-tracker
Issue tracker repo for å holde styr på behov (brukerhistorier) i prosjektet sammenhengende tjenester

Dette området er et åpent repository der alle kan dokumentere behov som utredes og beskrives. "Issues" er behov som blir opprettet og blir lagt inn i denne behovskatalogen under "projects".

Formålet er at det skal være enkelt å se innmeldte behov, tilgjengeliggjøring av disse og se hvilke tiltak som er igangsatt og status i prosessen for å løse behovene. 

Vær oppmerksom på at taushetsbelagte og sensitive opplysninger ikke skal deles, da området er offentlig. 

Har du et behov å melde for sammenhengende tjenester og livshendelsene? Fyll inn første steg i malen - "new issue" i menylinjen under "issues". 

Prosess for behovshåndtering:
1. Fange behov:
- Vi mottar eller oppdager behov. Avklarer hvem som er behovsdriver og hvem som er behovseier.
2. Analysere, beskrive tiltak og oppfølging:
- Forvaltningsteamet bryter ned overordnede behov, detaljerer brukerhistorie, gevinst, forretningsverdi. Finne eksisterende tiltak og foreslå ansvarlig. Beskrive tiltak som håndterer behovet og beskrive hvem som er ansvarlig.
3. Overført ansvarlig:
- I dette steget legges inn statusoppdateringer for tiltaket.
4. Dokumentasjon av behandling:
-Sluttkommentar som beskriver hvorfor behovet lukkes. F.eks. Løst, parkert, sammenslått med annet behov eller ikke relevant.

Området forvaltes av sammenhengende tjenester i Digdir. Kontaktperson er cathrine.silju.warnes@digdir.no

Merk: Området er under etablering høsten 2021. Informasjon på digdir.no kommer.
